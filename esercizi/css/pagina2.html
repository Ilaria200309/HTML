<html>
</style>
</head>
<body>

    <h1>La Privacy</h1>

    <h2>Diritto alla privacy: cos’è</h2>
    <p>Partiamo subito col dire che il diritto alla privacy va inteso come diritto alla protezione dei dati personali. In pratica, ogni individuo può scegliere liberamente a chi rivelare le informazioni che lo riguardano e le modalità di trattamento di tali informazioni. Di conseguenza, è illecita qualsiasi divulgazione di dati relativa alla sfera personale del soggetto interessato in assenza di un suo consenso.</p>

    <h2>Diritto alla privacy: dati personali e dati sensibili</h2>
    <p>Ma cosa si intende per dati personali o dati sensibili? Sono la stessa cosa? Lo vediamo subito. Il Codice della privacy distingue tre forme di dati:</p>
    <ul>
        <li><strong>dati personali:</strong> si tratta di tutte quelle informazioni utili ad identificare una persona. Parliamo, quindi, del nome e cognome, del luogo e della data di nascita, del codice fiscale, ecc. Tali dati devono essere esatti, aggiornati e pertinenti alla finalità dichiarata;</li>
        <li><strong>dati sensibili:</strong> rivelatori dell’origine razziale, dell’orientamento sessuale e religioso, delle opinioni politiche, dello stato di salute, ecc. I dati sensibili possono essere trattati previo consenso scritto dell’interessato e in presenza di un’autorizzazione del Garante della Privacy;</li>
        <li><strong>dati particolari:</strong> si riferiscono ai dati giudiziari che possono rivelare, ad esempio, se un soggetto è imputato in qualche procedimento penale.</li>
    </ul>

</body>
</html>
